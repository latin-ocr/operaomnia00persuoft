MORlssUS, ET SCRIBENDI GENERE. 9

pedibus liber ita loquatur, utrem vel rudibus aperiat3 verum
ipsa ejus contentio, cum felici successu destituatur, ingrata
est lectori, officitque interdum voluptati, quam ex quibus-
dam locis satis feliciter tractatis alioquin capere potuisset.
Atque tota haec reS, cum per se difficillima sit, si cuiquam
unquam, ei tantum prospere cedere potest, qui id, quod
tractare vult, penitius ipse inspexerit, ut ea seponat, quae
omnino vulgarem rationem non capiant, reliqua ad cap-
tum multitudinis accommodet, magisque sensibus lectorum
quam intellectui consulat.

Secundae, quintae, et sextae satirae epistolarum forma in-
duta est3 sunt tamen proprie disputatiunculae poeticae, ad
Macrinum, Cornutum, et Bassum missae‚ ex cogitatione ali-
qua graviori, fortuito quasi scribenti oborta, quam statim
arreptam longius prosequeretur, natae. Iniquum videtur
statuere, Persium in his Horatianam epistolam imitari vo-
luisse, verum, quod sibi proposuerit, non fuisse assecutum.
Horatianus satiras ab epistolis ejus et rebus, quae utroque
genere continentur, et expositionis ratione diversas esse,
J'am viderunt veteres,¹³ nuperque Morgeustern doctam dis-
putationem de discrimine earum instituit.¹4 N on exigenda
haec Persii ratio est ad eam formam, quam lectis Horatii
aut J uvenalis epistolis forsan animus complexus sit3 cum
rationes et viae, quibus poetae res tractandas efferre possint,

NOTAE

13 Statius Silv. 1. 3. 103. seq.

14 De satir‘ae atque epistola: Hora-
tianae discrimine. Lips. 1801. In
hac disputatione (pag. 52. in notis)
reprehendit casaubonum, qui illas
tres satiras epistolas vocaverit: ‘ nam
tres Persii satirae‚’ inquit, ‘ sunt illae
quidem quibusdam inscriptae, sed
nonnisi dedicationis causa, quae trac-
tandi modum nihil afficiat. Quos-
dam quidem versus secundae et sex-
tae satira· praemisit, iu illa quatuor,
in hac sex, quibus Plotium Macri-
num et Caesiuni Bassum amicos allo-
queretur. Sed versus isti aut nihil

faciunt aut parum ad argumenti trac-
tationem, quo in altera superstitio-
sos, in altera sordide viventes locis
communibus castigat. At in quintae
maxima parte Cornuti praeceptoris
encomium pius discipulus prosequi-
tur. Quod qui affirmat Casaubonus,
eum cave ne audias. Nam illa satira
tribus et triginta versibus (21-51. 62-
64.) habet Cornuti laudes. Cetera,
quae desunt ad ducentorum versuum
summam conficiendam, ad alios quos-
vis, quam ad Cornutum, pertinerent,
nisi forte dicere velis, ‘ puerum dic-
tata magistri reddere)

