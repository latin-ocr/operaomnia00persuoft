(is A. rmzsn FLAoci

SAT Ι R Α ΙΙΙ.

ARGUMENTUM.

MoLLEm ac desidiosam juventutem Romanam, opibus et nobilitate fretam,
acriter Persius sub persona philosophi Stoici perstringit. Sententiarum ordo
hic est. Dormiunt juvenes delicatuli in multam diem. 4.; excitati somno
morosi surgunt, accingunt se labori, desidiaeque crimen vanis excusationibus
effugere tentant. 14. Hanc rationem puerilem magna cum indignatione ex·
probrat magister adultis, monstratque, eos sibimetipsis verba dare non rna-
gistro, sibique nocere summa mollitie depravatos. 22. Formandi fingendi-
que ad virtutis praecepta animi nunc ma’xime tempus instare. 24. ; divitias
ac nobilitatem ad bene beateque vivendum minime sufficere. 29. Quarum
rerum externarum splendorem oculos quidem posse perstringere imperito-
rum, sapientis non item. 30. Miserrimam esse conditionem eorum, qui re-
licta virtute scirent, quid perdidissent. 34. Id quod magis illustratur brevi
digressione in virtutis praestantiam et conscientiae stimulos, quibus illius de-
sertores ceu Furiarum taedis exagitantur. 43. Communem quidem puerorum
morem,quam aversi a rectis studiis esse soleant, quibusque rebus ludicris
maxime teneantur, exemplo ex sua ipsius pueritia ducto demonstrat. 51.
Sed illos, cumjam ex ephebis excesserint, atque id aetatis sint, ut rectum a
pravo dignoscere queant, nihilominus tamen mira quadam negligentia in de-
ligendo sibi certo aliquo vitae genere esse, ideoque sine omni futuri cura. 62.
In tempore si adhibeatur medicina, magnum ejus usum esse ; perditis autem .
semel moribus sapientiae praecepta raro mederi. 76. Doctrinarum quidem
magistri a stupidis derideri, tetricamque ipsorum ac morosam philosophiam,
ut vulgo perhibeant, non curari 87.; exemplo tamen ab angi-oto sumto de-
monstrat, quam periculosum sit, medici consilia neglexisse, saepissimeque
mortem hujus neglectus poenam esse. 106.. Ut corporis morbi nonnunquam
lateant, eoque vehementius vim suam subito exerere soleant: sic etiam animi
commotiones, occasione oblatae, solere se ostendere. 111. Magnam igitur
curam nobis adhibendam esse, ut, etiamsi vim alicujus morbi non sentiamus,
omnem tamen diligentiam in nobismetipsis tutandis futurisque morbis cum
corporis tum animi occurrendo ponamus.

